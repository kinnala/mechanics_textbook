<!DOCTYPE HTML>
<html>
<head>
<title>Mekaniikkaa</title>
<meta charset="UTF-8">
</head>

<body>
<div id="wrapper"> 
  <div id="maincontent">
    <h1>Kappaleet mekaniikassa</h1>
    <p>Mekaniikassa <strong>kappale</strong> on kokoelma materiaa, jota tarkastellaan yhtenä kokonaisuutena.  Kappale voi olla yksittäinen, kuten pallo, tai se voi koostua useasta osasta, kuten ajoneuvo.  Tarkasteltavasta tilanteesta riippuen kappaleeksi voidaan mieltää erilaisia monimutkaisemman rakennelman osajoukkoja.  Usein on hyödyllistä myös tehdä kappaleista oletuksia kuten kappale on pistemäinen tai kappale on jäykkä.</p>
    <h2>Jäykkä vai joustava kappale?</h2>
    <p>Jäykät kappaleet eivät muuta muotoaan (veny, puristu tai taivu), jos niitä kuormitetaan, kun taas joustavat kappaleet muuttavat.  Todellisuudessa mikään kappale ei ole täysin jäykkä, mutta monet kappaleet muuttavat muotoaan niin vähän, että muodonmuutoksella ei ole vaikutusta tarkasteltavan tilanteen kannalta.  Tästä syystä statiikassa usein oletetaan, että kappaleet ovat jäykkiä.  Kiinteän aineen mekaniikassa (ns. lujuusopissa) tätä oletusta ei ole, koska tavoitteena on nimenomaan tarkastella muodonmuutosta ja sen aikaansaamaa jännitystä.</p>
        <p>Ei ole olemassa helppoa ehtoa milloin kappaletta voi tarkastella jäykkänä, mutta kaksi selvää tapausta ovat: jos kappaletta vedetään, puristetaan tai taivutetaan tavallista voimakkaammin tarkastelun aikana, niin sitä ei tulisi tarkastella jäykkänä, ja jos kappaleella on osia, jotka voivat liikkua suhteessa toisiinsa, niin kappaleetta ei voi tarkastella jäykkänä (tällöin kyseessä on kone tai mekanismi, joka koostuu useammasta erikseen tarkasteltavasta kappaleesta).</p>
	<figure class="center"><img src="images/hammer.jpg" width="300" height="135" alt="A claw hammer"/>
      <figcaption>Vasara on hyvä esimerkki jäykästä kappaleesta.  Se taipuu vähän tavallisessa käytössä ja siinä ei ole liikkuvia osia. Public Domain image, no author listed.</figcaption>
    </figure>
	<figure class="center"><img src="images/carcrash.jpg" width="300" height="195" alt="A car impacting a wall in a crash test."/>
      <figcaption>Auto muuttaa muotoaan merkittävästi törmäyskokeessa. Kun tutkitaan törmäystä, ei autoa voi tarkastella jäykkänä kappaleena. Image by Brady Holt CC-BY-3.0.</figcaption>
    </figure>
	<figure class="center"><img src="images/scissors.jpg" width="300" height="225" alt="A pair of scissors"/>
      <figcaption>Sakset koostuvat kahdesta osasta.  Koska osat liikkuvat toistensa suhteen, ei saksia voi tarkastella yhtenä jäykkänä kappaleena. Image by ZooFari CC-BY-SA 3.0.</figcaption>
    </figure>
    <h2>Pistemäinen vai jäykkä kappale?</h2>
    <p><strong>Pistemäisessä kappaleessa</strong> kaikki massa on keskittynyt yhteen avaruuden pisteeseen.  Pistemäisen kappaleen analysoinnissa huomioidaan vain siihen vaikuttavat voimat eikä kappaleen pyörimistä huomioida.  Jäykässä kappaleessa taas massa on jakautunut äärelliselle alueelle.  Tällöin on huomioitava kappaleen vaaka- ja pystysuuntaisen liikkeen lisäksi pyöriminen.  Todellisuudessa mikään kappale ei ole pistemäinen, mutta oletus usein yksinkertaistaa tilanteen analysointia.  Kappaleita voi usein approksimoida pistemäisinä jos pyörimisliike ei ole tilanteen kannalta oleellista ja kappaleisiin ei kohdistu vääntöä.</p>
        
	<figure class="center"><img src="images/comet.jpg" width="300" height="168" alt="A comet moving through space"/>
      <figcaption>Tämän komeetan pyöriminen ja siihen kohdistuvat momentit eivät juurikaan vaikuta sen rataan avaruudessa ja siksi sitä voidaan tarkastella pistemäisenä kappaleena. Public Domain image by Buddy Nath.</figcaption>
    </figure>
	<figure class="center"><img src="images/skycam.jpg" width="250" height="140" alt="A camera supported by several cables"/>
      <figcaption>Painovoiman ja vaijereiden jännitysvoimien vaikutussuorat leikkaavat samassa pisteessä, joten kuvan kameraa voidaan tarkastella pistemäisenä kappaleena. Image by Despeaux CC-BY-SA 3.0.</figcaption>
    </figure>
	<figure class="center"><img src="images/crowbar.jpg" width="150" height="228" alt="A man using a crowbar on a pallet"/>
      <figcaption>Pyöriminen ja momentit ovat avainasemassa analysoitaessa kuvan sorkkarautaa.  Tästä syystä se on analysoitava jäykkänä kappaleena. Public Domain image by Pearson Scott Foresman.</figcaption>
    </figure>
  </div>
</div>
</body>
</html>
